<!DOCTYPE html>
<html lang="uk">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Великий адронний колайдер</title>
</head>

<body>
    <header>
        <h1>Великий адронний колайдер</h1>
        <p><mark>Вели́кий адро́нний кола́йдер</mark> (англ. Large Hadron Collider, LHC) — найбільший у світі прискорювач
            елементарних
            частинок, збудований у Європейському центрі ядерних досліджень (CERN), поблизу Женеви (Швейцарія), між 1998
            і 2008 роками.

            Фінансування та розробку проєкту здійснюють понад 10 тисяч науковців та інженерів, представників різних
            університетів і лабораторій з понад 100 країн світу.

            Прискорювач пролягає в тунелі (у формі тора окружністю 27 км) на глибині до 175 метрів (570 футів) під
            землею на кордоні Франції та Швейцарії, поблизу Женеви, Швейцарії. Як свідчить назва, він призначений для
            прискорювання адронів, зокрема протонів і важких іонів.

            Перших зіткнень вдалось досягти в 2010 році з енергією в 3,5 тераелектронвольт (ТеВ) на промінь, що
            приблизно в чотири рази перевищило попередній світовий рекорд. Після модернізації 2015 року вдалось отримати
            енергію 6,5 ТеВ на промінь (13 ТеВ загальна енергія зіткнення, сучасний світовий рекорд).

            Наприкінці 2018 року колайдер було вимкнено для подальшої модернізації прискорювача та детекторів.
            Перезапуск колайдера планується навесні 2022 року[1] з можливим підвищенням енергії зіткнення до 14 ТеВ.

            5 липня 2022 року, після запуску колайдера, вчені відкрили одразу три досі невідомі науці кварки. Було
            виявлено пентакварк та пару тетракварків, один з яких, до речі, ще й мав заряд[2][3].

            28 листопада 2022 року, згідно повідомлення видавництва Süddeutsche Zeitung, через енергетичну кризу,
            Європейська організація ядерних досліджень (CERN) на два тижні раніше запланованого терміну зупинила роботу
            колайдера[4][5].</p>
        <h2>Зміст</h2>
        <ol>
            <li><a href="#article1">Основні завдання ВАК</a>
                <ol>
                    <li><a href="#article1-1">Вивчення механізму Хіггса</a></li>
                    <li><a href="#article1-2">Вимірювання параметрів Стандартної Моделі</a></li>
                    <li><a href="#article1-3">Вивчення топ-кварків</a></li>
                    <li><a href="#article1-4">Пошук суперсиметрії</a></li>
                    <li><a href="#article1-5">Дослідження кварк-глюонної плазми</a></li>
                    <li><a href="#article1-6">Дослідження важких адронів</a></li>
                </ol>
            </li>
            <li><a href="#article2">Детектори</a></li>
            <li><a href="#article3">Внесок України</a></li>
        </ol>
    </header>
    <main>
        <div id="article1" class="content">
            <h2>Основні завдання ВАК</h2>
            <h3 id="article1-1">Вивчення механізму Хіггса</h3>
            <p>
                Цей, раніше суто теоретичний, механізм пояснює, яким чином деякі елементарні частинки набули масу, що
                призвело до порушення симетрії в межах електрослабкої взаємодії (де, як відомо, фотон безмасовий, а W та
                Z
                бозони масивні). Підтвердженням існування цього механізму повинен бути бозон Хіггса, пошук якого і був
                одним
                із завдань ВАК. У випадку існування цього бозону з допомогою експерименту планувалося визначити його
                основні
                характеристики (заряд та масу) і таким чином підтвердити або зробити спробу розширити Стандартну модель
                (в
                залежності від маси бозону).

                Експерименти ATLAS та CMS оголосили про відкриття бозону Хіггса 4 липня 2012 року[6]. Опубліковані
                восени
                2012 року результати[7][8] доводять існування частинки з масою близько 125 ГеВ, що має властивості
                відповідні до передбачених властивостей бозону Хіггса. Впродовж 2015-2018 років на ВАК було зібрано
                значно
                більшу кількість експериментальних даних, що дозволили виміряти з великою точністю параметри цієї
                частинки і
                впевнено поставити її у відповідність до теоретично передбаченого бозона Хіггса. Було відкрито 5 каналів
                розпаду цього бозона: розпад у два фотони[9], чотири лептони[10], пару b-кварків[11], пару W бозонів[12]
                та
                пару тау-лептонів[13][14]; всі результати відповідають теоретичним передбаченням. Ведеться пошук
                рідкісного
                каналу розпаду у два мюони[15] та інших розпадів[16], для дослідження яких необхідно зібрати значно
                більший
                обсяг даних. Так само, більший обсяг даних має бути досліджено для відкриття надзвичайно рідкісного
                процесу
                народження двох (або більшої кількості) бозонів Хіггса в одному зіткненні пучків.

                У травні 2023 року на фізичній конференції LHC у Белграді були оприлюднені результати, які підвищили
                статистичну точність швидкості знаменитого «віддавання маси» при розпаді частинки Хіггса на фотон і
                Z-бозон
                із слабкою ядерною силою короткого радіусу дії. Подібний розпад є подією приблизно одна із тисячі, або,
                як
                вже зазначається в підручниках, приблизно 0,15 відсотка від всіх розпадів Хіггса[17].

                Станом на 2019 рік, наукові статті 2012 року про відкриття бозону Хіггса отримали більше 9 тисяч
                цитувань[18], що ставить їх у п'ятірку найцитованіших наукових статей у фізиці елементарних частинок.
            </p>
        </div>
        <div id="article1-2" class="content">
            <h3>Вимірювання параметрів Стандартної Моделі</h3>
            <p>
                Значення основних параметрів Стандартної Моделі фізики елементарних частинок, таких як маси
                калібрувальних бозонів та константи електрослабкої взаємодії, були виміряні недостатньо точно до початку
                роботи ВАК. Вимірювання цих параметрів є одним з основних задань ВАК, яке успішно виконується
            </p>
        </div>
        <div id="article1-3" class="content">
            <h3>Вивчення топ-кварків</h3>
            <p>
                Топ-кварк — найважчий кварк і, більше того, це найважча з відкритих поки елементарних частинок. Згідно з
                результатами Теватрону, що були відомі ще до запуску ВАК, його маса становить 173,1 ± 1,3 ГеВ/c². Через
                свою велику масу топ-кварк до запуску ВАК спостерігався лише на одному прискорювачі — Теватрон, на інших
                прискорювачах просто не вистачало енергії для його продукування. Крім того, топ-кварки цікавлять фізиків
                не тільки самі по собі, але і як «робочий інструмент» для вивчення хіггсівського бозона. Один з
                найважливіших каналів народження хіггсівського бозона в ВАК — асоціативне народження разом з
                топ-кварк-антикварковою парою. Для того, щоб надійно відокремлювати такі події від фону, треба спочатку
                добре вивчити властивості самих топ-кварків.

                Вже 2014 року експерименти ATLAS та CMS змогли уточнити масу топ-кварка[21], а невдовзі детально вивчити
                його властивості. Асоціативне народження хіггсівського бозона з топ-кварк-антикварковою парою було
                експериментально досліджено у 2018
            </p>
        </div>
        <div id="article1-4" class="content">
            <h3>Пошук суперсиметрії</h3>
            <p>
                Ця гіпотетична теорія постулює симетрію між бозонами та ферміонами в природі у випадку енергій понад 1
                ТеВ і є одним із запропонованих розширень Стандартної моделі. Станом на 2021 рік, підтверджень цієї
                теорії здобути не вдалося: результати ВАК допомогли виключити значну кількість гіпотетичних
                сценаріїв[24]. Варто відзначити, що ці негативні результати не ставлять крапку на теорії суперсиметрії:
                є не виключеною можливість, що маса таких частинок настільки велика, що їх неможливо спостерігати на
                ВАК.

                Також було досліджено інші гіпотетичні сценарії: існування раніше невідомих довгоживучих частинок[25]
                або магнітних монополей[26] також не було підтверджено.
            </p>
        </div>
        <div id="article1-5" class="content">
            <h3>Дослідження кварк-глюонної плазми</h3>
            <p>
                Приблизно один місяць на рік прискорювач працює в режимі ядерних зіткнень. Окрім зіткення пучків
                протонів, протягом 2010-2018 років досліджувались зіткенення двох пучків свинцю (PbPb), протонів та
                свинцю (pPb), а у 2017 також двох пучків ксенону (XeXe). Зіткнення важких іонів дозволяє
                досліджувати також рідкісні електромагнітні процеси завдяки сильним електромагнітним полям у важких
                ядрах. Так, колаборація ATLAS відкрила процес розсіяння фотонів на фотонах
            </p>
        </div>
        <div id="article1-6" class="content">
            <h3>Дослідження важких адронів</h3>
            <p>
                Ще до запуску ВАК фізика важких (таких, що містять c- або b-кварки) адронів вважалася перспективним
                напрямом пошуку відхилень від Стандартної Моделі. Це є можливим завдяки тому, що розпад цих
                короткоживучих (період напіврозпаду порядка пікосекунди) адронів відбувається з допомогою слабкої
                взаємодії, в якій порушується CP-інваріантність. Точне вимірювання значень CP-асиметрії у розпадах
                важких адронів є одним із завдань ВАК, над яким переважно працює експеримент LHCb. Саме на цьому
                експерименті вперше було відкрито порушення CP-інваріантності у розпадах D мезонів[30], а також
                залежність CP-асиметрії від часу у розпадах Bs мезонів[31].

                У слабких розпадах адрони масою порядка 2 – 5 ГеВ розпадаються з допомогою віртуальних W та Z бозонів
                масою у 80 – 90 ГеВ. Це дає можливість припустити, що гіпотетичні частинки з ще більшою масою можуть
                мати вплив на такі розпади, проявляючи себе у відхиленнях від передбачень Стандартної Моделі. Ще до
                старту ВАК передбачалося, що у деяких моделях суперсиметрії рідкісний розпад Bs мезона на два мюони (що
                у Стандартній Моделі стається лише в трьох із мільярда Bs мезонів) може бути значно частішим[32]. Три з
                чотирьох великих експериментів на ВАК взялися за перевірку цієї гіпотези: виміряна ймовірність такого
                розпаду станом на 2020 рік (близько 2.6 розпадів на мільярд[33]) узгоджується зі Стандартною Моделлю, що
                виключає гіпотетичні ефекти суперсиметрії, проте не виключає певні інші моделі фізики за межами
                Стандартної Моделі. Незначні відхилення від передбачень Стандартної Моделі спостерігаються у інших
                рідкісних розпадах B мезонів, проте (оскільки ці розпади надзвичайно рідкісні) необхідно зібрати більший
                обсяг даних для підтвердження результатів.

                Окрім дослідження розпадів вже відомих адронів, передбачався пошук нових адронів, що були передбачені
                Стандартною Моделлю, але не були доступними на попередніх експериментах. Загалом, ВАК за 10 років
                відкрив кілька десятків нових адронів. Хоча більша частина з них подібні за кварковим складом до уже
                відомих частинок, було також відкрито кілька принципово нових адронів. Серед них варто виділити "двічі
                чарівний" баріон Ξcc++ , що є першим відомим баріоном з двома чарівними кварками.

                Дослідження "екзотичних" адронів, тобто таких, що не вписуються у класифікацію мезонів та баріонів, є
                важливим для розуміння законів квантової хромодинаміки. У експериментах на ВАК було відкрито
                пентакварки, а також досліджено або відкрито кілька тетракварків.
            </p>
        </div>
        <div id="article2" class="content">
            <h3>Детектори</h3>
            <p>На ВАК встановлено 7 детекторів, розміщених у міжсекційних блоках. Два з них — ATLAS та CMS (Компактний
                мюонний соленоїд) — великогабаритні детектори загального призначення (англ. general-purpose detectors),
                розраховані для різноманітних досліджень, але конструктивно оптимізовані для пошуку бозона Хіггса та
                фізики за межами Стандартної Моделі. ALICE (A Large Ion Collider Experiment, Іонний колайдерний
                експеримент) оптимізований для досліджень кварк-глюооної плазми та законів квантової хромодинаміки у
                зіткненнях важких йонів та протонів. LHCb (LHC beauty experiment) є четвертим за розміром експериментом,
                він оптимізований для досліджень CP-симетрії та пошуку фізики за межами Стандартної Моделі в розпадах
                адронів, що містять c- та b-кварки (останні дали назву експерименту).
            </p>

            <span>Компанія BBC дала наступне визначення:</span>

            <ul>
                <li><span><mark>ATLAS</mark> — один з двох детекторів з широкою сферою функціонування з метою нових
                        відкриттів та
                        відповідей на старі питання.</span></li>
                <li>
                    <span><mark>CMS</mark> — детектор з широкою сферою функціонування, котрий «полює» на бозони Хіггса і
                        шукає
                        природу походження темної матерії.
                    </span>
                </li>
                <li><span><mark>ALICE</mark> — вивчає «рідинну» форму існування матерії, відому як кварк-глюонна плазма,
                        короткий проміжок існування якої виник відразу ж після Великого Вибуху.
                    </span>
                </li>
                <li>
                    <span><mark>LHCb</mark> — вивчає рівну кількість матерії та антиматерії, яка вивільняється після
                        Великого
                        вибуху. Намагається дати відповідь на питання: «Що сталося зі „зниклою“ антиматерією?»
                    </span>
                    <div class="image_content">
                        <img width="400" src="img/lhcb_schema.png" alt="Схематичне зображення детектора LHCb">
                        <br>
                        <span>Схематичне зображення детектора LHCb</span>
                    </div>
                </li>
            </ul>
            <p>
                На кожному з чотирьох основних детекторів працює окрема наукова колаборація, кожна з яких налічує понад
                тисячу фізиків та інженерів з десятків країн світу.

                Окрім чотирьох основних експериментів, кожен з яких має свою точку зіткнення пучків, є додаткові
                невеликі експерименти, розташовані поруч з одним з основних, використовуючи частину їх інфраструктури.
                Такими є TOTEM (розташований біля CMS), LHCf (LHC forward experiment, розташований біля ATLAS), MOEDAL
                (розташований біля LHCb). Споруджується восьмий експеримент, FASER[64]. Ці невеликі експерименти мають
                дуже вузьку галузь досліджень.
            </p>
        </div>
        <div id="article3" class="content">
            <h3>Внесок України</h3>
            <p>В експериментах на ВАК задіяно понад 40 країн світу.

                Зокрема, українські науковці з Харківського Фізико-Технічного Інституту та НТК «Інститут монокристалів»,
                фізик-теоретик Г. М. Зинов'єв брали участь у частині проекту ВАК — роботах над системою детектування
                ALICE (внутрішньою трековою системою). У Науково-дослідному технологічному інституті приладобудування
                (Харків) під керівництвом професора В.Борщова налагодили відповідне виробництво. Фінансування
                української частини робіт здійснювалося коштом Українського Науково-Технологічного центру, створеного
                відповідними департаментами США, Японії та Канади, а також INTAS [Архівовано 30 травня 2022 у Wayback
                Machine.], CERN і НАТО, адже офіційно участь України в CERN на той час ще не було оформлено.

                Українські наукові інститути беруть участь в колабораціях CMS, ALICE та LHCb</p>
        </div>
    </main>
    <footer>
        <h2>Джерела</h2>
        <ol>
            <li><a target="_blank"
                    href="https://web.archive.org/web/20210627015313/https://home.cern/news/news/accelerators/new-schedule-cerns-accelerators-and-experiments">New
                    schedule for CERN’s accelerators and experiments</a></li>
            <li><a target="_blank"
                    href="https://www.unian.ua/science/velikiy-adronniy-kolayder-viyaviv-dokazi-isnuvannya-troh-nebachenih-ranishe-chastinok-novini-11892204.html">Великий
                    адронний колайдер виявив докази існування трьох небачених раніше частинок</a></li>
            <li><a target="_blank"
                    href="https://www.ukrinform.ua/rubric-technology/3623420-velikij-adronnij-kolajder-zupinili-dla-ekonomii-elektroenergii.html">
                    Великий адронний колайдер зупинили для економії електроенергії</a></li>
        </ol>
        <h2>Посилання</h2>
        <ul>
            <li><a target="_blank" href="http://lhc-new-homepage.web.cern.ch/lhc-new-homepage/">Сторінка LHC на
                    сайті</a></li>
            <li><a target="_blank" href="https://arxiv.org/abs/1010.1491">Physics at the LHC: a short overview</a></li>
        </ul>
        <h2>Навігація по статтях</h2>
        <ul>
            <li><a href="next.html">НАСТУПНА</a></li>
        </ul>
    </footer>
</body>

</html>