<!DOCTYPE html>
<html lang="uk">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="css/style.css">
    <title>Lesson 3</title>
</head>

<body>
    <header>
        <h1>Кварк</h1>
        <img src="img/Proton_quark_structure.svg.png" alt="Структура протона" width="150">
        <p>
            <mark>Ква́рки</mark> (від англ. quark — kwɑːrk) — елементарні частинки і фундаментальні складові матерії.
            Кварки
            об'єднуються, створюючи композитні частинки, адрони, в тому числі й найстабільніші серед них протони і
            нейтрони, складові атомних ядер. Через явище конфайнменту, кварки ніколи не спостерігалися в вільному
            стані; вони можуть бути знайдені тільки в межах адронів, таких як мезони і баріони. Велика частина того, що
            відомо про кварки було взято зі спостережень адронів.

            Кварки мають різні внутрішні властивості, такі як маса, електричний заряд, кольоровий заряд і спін. Кварки є
            єдиними в Стандартній моделі частинками, які беруть участь у всіх чотирьох фундаментальних взаємодіях, а
            також єдиними частинками, електричний заряд яких не є кратним елементарному. На сьогодні відомо 6 сортів (їх
            прийнято називати «ароматами») кварків: нижній d, верхній u, дивний s, чарівний c, красивий b і справжній
            t. Верхній і нижній кварки є найлегшими. Більш важкі кварки швидко перетворюються в верхній і нижній
            шляхом розпаду. Інші кварки можуть бути отримані при зіткненнях за високих енергій. Для кожного кварка існує
            своя античастинка — «антикварк».
        </p>
        <h2>Зміст</h2>
        <ul>
            <li><a href="#article-item1">Класифікація кварків</a></li>
            <li><a href="#article-item2">Історія</a></li>
            <li><a href="#article-item3">Етимологія</a></li>
            <li><a href="#article-sources">Джерела</a></li>
            <li><a href="#article-links">Посилання</a></li>
        </ul>
    </header>
    <main>
        <div id="article-item1" class="article">
            <div class="article-header">
                <h2>Класифікація кварків</h2>
            </div>
            <div class="article-content">
                <p>
                    Стандартна модель є теоретичною основою опису всіх відомих на сьогодні елементарних частинок. У цій
                    моделі кварки мають шість різних ароматів: верхній (u) (up), нижній (d) (down), дивний (s)
                    (strange), чарівний (c) (charm), красивий (b) (beauty, bottom) і правдивий (топ-кварк) (t) (true,
                    top). Античастинки кварків називають антикварками і позначають рискою над символом для відповідного
                    кварка, наприклад u для верхнього антикварка. Як антиматерія в цілому, антикварки мають ту ж масу,
                    середній час життя і спін як їхні відповідні кварки, але мають протилежний заряд.
                </p>
                <p>
                    Кварки є частинками зі спіном 1/2, отже, вони є ферміонами відповідно до теореми Паулі. Вони
                    підпорядковуються принципу заборони Паулі, тобто, два однакові ферміони не можуть одночасно бути в
                    одному й тому ж квантовому стані. Це відрізняє їх від бозонів (частинок з цілим спіном), будь-яка
                    кількість яких може бути одночасно в одному й тому ж квантовому стані. На відміну від лептонів,
                    кварки мають кольоровий заряд, який змушує їх брати участь в сильній взаємодії. Результуюче
                    притягання між різними кварками спричиняє утворення складових частинок, відомих як адрони.
                </p>
                <p>
                    Кварки, які визначають квантові числа адронів називають валентними кварками; крім цього, будь-який
                    адрон може містити необмежену кількість віртуальних кварків, антикварків і глюонів, які не впливають
                    на його квантові числа. Існує два сімейства адронів: баріони, що складаються з трьох валентних
                    кварків, і мезони — з одного кварка й одного антикварка. Найпоширенішими баріонами є протон і
                    нейтрон, складові атомних ядер. На сьогодні уже відомо багато різних адронів, які в основному
                    різняться вмістом кварків. Існування «екзотичних» адронів (із більшою кількістю валентних кварків),
                    таких як тетракварк (qqqq) або пентакварк (qqqqq) припускається, але не доведено. Щоправда, 13
                    липня 2015 року в ЦЕРН повідомили про результати, які відповідають станам
                    пентакварка.
                </p>
                <p>
                    Елементарні ферміони згруповані в три покоління, кожне з яких містить два лептони і два кварки.
                    Перше покоління включає u-кварк і d-кварк, друге — s-кварк і c-кварк, третє — b-кварк і t-кварк.
                    Пошуки четвертого покоління кварків і інших елементарних ферміонів зазнали невдачі, є
                    непрямі докази того, що не існує більше трьох поколінь ферміонів. Частинки вищих
                    поколінь як правило мають велику масу і є менш стабільними, що спричиняє їх розпад на частинки
                    нижчого покоління через слабку взаємодію. Тільки кварки першого покоління трапляються в земних
                    умовах. Важчі кварки можуть бути створені за допомогою високоенергетичних зіткнень і швидко
                    розпадаються. Проте вважається, що вони існували в перші частки секунди після Великого вибуху, коли
                    Всесвіт був дуже гарячий і густий (кваркова епоха). Важчі кварки досліджують у прискорювачах
                    елементарних частинок.
                </p>
                <p>
                    Шість частинок в Стандартній Моделі — кварки.(позначені фіолетовим кольором)
                    Маючи електричний заряд, масу, кольоровий заряд і аромат, кварки є частинками, що беруть участь у
                    всіх чотирьох фундаментальних взаємодіях: електромагнітній, гравітаційній, сильній і слабкій.
                </p>
                <img src="img/Standard_Model_of_Elementary_Particles_uk.png" alt="Класифікація кварків" width="300">
            </div>
        </div>

        <div id="article-item2" class="article">
            <div class="article-header">
                <h2>Історія</h2>
            </div>
            <div class="article-content">
                <p>
                    Кваркова модель була незалежно запропонована фізиками Маррі Гелл-Манном (на фото) і Джорджем
                    Цвейгом в 1964 році. Пропозиція надійшла незабаром після формулювання Гелл-Манном в 1961
                    системи класифікації частинок, відомої як симетрія ароматів SU(3). Фізик Юваль Неєман незалежно
                    розробив подібну схему в цьому ж році.
                </p>
                <p>
                    На момент створення теорії кварків до елементарних частинок відносили дуже багато адронів. Гелл-Манн
                    і Цвейг стверджували, що вони не були елементарними частинками, а складалися з комбінацій кварків і
                    антикварків. Їхня модель включала три аромати кварків: верхній, нижній і дивний, яким вони
                    приписували такі властивості, як спін і електричний заряд. Перша реакція фізиків щодо цієї моделі
                    була різною. Не ясно було чи є кварк справді фізичною частинкою чи просто абстракцією для пояснення
                    понять, які в той час ще не були повністю висвітлені.
                </p>
                <p>
                    Гелл-Манн на лекції.
                    Менш ніж через рік були запропоновані доповнення до моделі Гелл-Манна і Цвейга. Шелдон Лі Ґлешоу і
                    Джеймс Бйоркен[en] передбачили існування четвертого аромату кварка, який вони потім назвали
                    чарівним. Додатковий кварк було запропоновано, оскільки він дозволяв краще описати слабку взаємодію
                    і передбачав формулу, яка правильно відтворювала маси відомих мезонів.
                </p>
                <p>
                    У 1968 році експерименти з розсіювання в Стенфорді (SLAC[en]) показали, що протон містить набагато
                    менші точкові об'єкти і тому не є елементарною частинкою. Фізики в той час не хотіли
                    підтверджувати, що це кварки, натомість назвали ці частинки «партонами» (термін запропонований
                    Річардом Фейнманом). Об'єкти, що спостерігалися під час цих експериментів пізніше ідентифікували як
                    верхній і нижній кварки. Усе ж, термін «партон», як і раніше, використовується для
                    складових адронів (кварків, антикварків і глюонів).
                </p>
                <p>
                    Існування дивного кварка було підтверджено експериментами в SLAC, воно було потрібним не тільки для
                    підтвердження Гелл-Маннової та Цвейгової моделі, але також давало пояснення каона (К) та піона (π),
                    виявлених в космічних променях в 1947 році. Число ймовірних кварків зросло до поточних шести
                    в 1973 році, коли Макото Кобаясі і Масукава Тосіхіде помітили, що експериментальне спостереження
                    CP-порушень можна було б пояснити, якби була ще одна пара кварків.
                </p>
                <p>
                    Чарівні кварки були отримані майже одночасно двома командами в листопаді 1974 року — одна в SLAC під
                    керівництвом Бертона Ріхтера, і одна в Брукгейвенській національній лабораторії під керівництвом
                    Семюела Тінга. Було помічено об'єднання чарівних кварка і антикварка в мезон. Обидві команди дали
                    свій символ отриманому мезону J і ψ; так цей мезон офіційно став відомим як J/ψ-мезон. Це відкриття
                    остаточно переконало спільноту фізиків у правильності кваркової моделі.
                </p>
                <p>
                    У наступні роки з'явився ряд пропозицій розширення моделі кварків до шести. Серед них модель,
                    запропонована Хаїмом Харарі у статті в 1975 році, в якій він вперше запропонував терміни
                    красивий (beauty (b)) і справжній (true (t)) для додаткових кварків.
                </p>
                <p>
                    У 1977 році красивий кварк спостерігався командою Fermilab під керівництвом Леона Ледермана.
                    Це стало індикатором існування топ-кварка; без нього красивий кварк був би без партнера. Тим не
                    менше, топ-кварк не спостерігався до 1995 року. Він мав набагато більшу масу, ніж раніше
                    очікувалось.
                </p>
            </div>
        </div>

        <div id="article-item3" class="article">
            <div class="article-header">
                <h2>Етимологія</h2>
            </div>
            <div class="article-content">
                <p>
                    Слово «кварк» було взято Меррі Гелл-Манном з роману Дж. Джойса «Поминки по Фіннегану», де в одному
                    із епізодів чайки кричали: «Three quarks for Muster Mark!» (в перекладі: «Три кварки для Мастера
                    Марка»). На той час Гелл-Манном припускалось існування тільки саме трьох кварків. Саме слово «кварк»
                    в цій фразі припускається є звуконаслідуванням крику морських птахів. Є також інша версія, за якою
                    це слово взято з німецької мови, під час перебування Джойса в Відні. В німецькій мові слово Quark
                    має два значення: 1) сир, 2) нісенітниця.
                </p>
                <p>
                    Ароматам кварків були дані їхні імена з певних причин. Верхній і нижній кварки названі так, після
                    означення їхніх ізоспінів «вгору» і «вниз». Дивні кварки отримали таку назву, тому що вони були
                    відкриті як компоненти дивних частинок виявлених в космічних променях за кілька років до того, як
                    була запропонована модель кварків; ці частинки були названі дивними через незвично велику тривалість
                    життя. Чарівний кварк отримав свою назву, тому що його першовідкривачі були зачаровані
                    симетрією, яку він приніс в субатомний світ. Назви боттом-кварк і топ-кварк були обрані, тому що
                    вони є логічними партнерами верхнього і нижнього кварку. Ці кварки ще іноді називають красивий і
                    справжній, але ці назви виходять із вжитку.
                </p>
            </div>
        </div>
    </main>
    <footer>
        <h2 id="article-sources">Джерела</h2>
        <ul>
            <li>Индурайн Ф. Квантовая хромодинамика. Введение в теорию кварков и глюонов. — М. : Мир, 1986. — 288 с.
            </li>
            <li>Трейман С. Этот странный квантовый мир. — Ижевск : РХД, 2002. — 224 с.</li>
        </ul>

        <h2 id="article-links">Посилання</h2>
        <ul>
            <li><a href="http://www.bnl.gov/rhic/" target="_blank">The Relativistic Heavy Ion Collider</a></li>
            <li><a href="http://aliceinfo.cern.ch/" target="_blank">The Alice Experiment</a></li>
            <li><a href="http://theory.tifr.res.in/~sgupta/ilgti" target="_blank">The Indian Lattice Gauge Theory
                    Initiative</a></li>
        </ul>
    </footer>
</body>

</html>